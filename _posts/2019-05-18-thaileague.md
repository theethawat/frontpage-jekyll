---
layout: post
title: Thaileague 1 Unofficial Application
subtitle: ในเมื่อไทยลีก คือลีกสูงสุดเพียงลีกเดียวในประเทศไทยในฐานะคนไทยคนหนึ่งก็อยากจะทำอะไรซักอย่าง เผื่อจะมีประโยชน์ไม่มากก็น้อย
author: Theethawat
language: PHP
---

ด้วยสภาพทางเศรษฐกิจ หรือ ซุปเปอร์สตาร์ เราเข้าใจดี ว่าตอนนี้การจะให้คนมาติดตามไทยลีกระดับฟีเวอร์ อย่างที่เกิดขึ้นเมื่อ 4-5 ปีก่อน อาจจะทำได้ไม่ง่ายนัก แต่ด้วยการการบริหารที่เป็นมืออาชีพขึ้น ทั้งฝั่งลีก ฝั่งผู้จัด และสโมสร แบรนด์ดิ้ง หรือมาร์เก็ตติ้งต่างๆ เชื่อแน่ว่าไทยลีก หรือ T1 ก็จะยังคงสามารถพัฒนาต่อไปได้เรื่อยๆ

ในเมื่อไทยลีก คือลีกสูงสุดเพียงลีกเดียวในประเทศไทย
ผมในฐานะคนไทยคนหนึ่งก็อยากจะทำอะไรซักอย่าง เผื่อจะมีประโยชน์ไม่มากก็น้อย ต่อวงการฟุตบอลไทย จึงเป็นที่มาของ Thai League 1 Unofficial Application ที่จะรวบรวมข้อมูลเกี่ยวกับไทยลีกไว้ในแอพเดียว ซึ่งด้วยทรัพยากรคน และประสิทธิภาพในการ Coding ต่างๆ เราไม่ได้มีความสามารถเพียงพอ ดังนั้นอาจจะทำให้บางครั้งข้อมูลมีการล่าช้าบ้าง ยังเป็นเพียงแค่แอพพลิเคชั่นที่ทำงานด้วยการลิ้งค์ผ่านเว็บไซต์ แต่ก็มีแผนที่จะปรับปรุง และพัฒนา เพื่อให้ได้เป็นแอพพลิเคชั่นจริงๆ และมีประสิทธิภาพในอนาคต จนกว่าทางไทยลีก จะออก Official Application ออกมา

## การทำงาน

เราได้ลงแอพพลิเคชั่นนี้ใน Google Play เมื่อวันที่ 5 กันยายน 2561 ซึ่งเป็นวันแรกที่ไทยลีกกลับมาเตะอีกครั้งในรอบ 1 เดือนที่หยุดให้กับมหกรรมกีฬา Asian Games หลังจากการลงแอพพลิเคชั่นของเรา แอพพลิเคชั่น ขึ้นอยู่ในอันดับ 1 ของการ Search คำว่า thaileague1 ใน Playstore และมียอดดาวน์โหลดกว่า 9 ราย ถึงแม้จะมีการลบก็ตาม แต่เนื่องจากแอพพลิเคชั่นของเราไม่ใช่ Native Android Application หรือ แอพพลิเคชั่นแอนดรอยด์แท้ๆ เป็นเพียง Shortcut จากเว็บไซต์ซึ่งเขียนด้วย PHP / Laravel Framework ซึ่งแน่นอนว่าการตอบสนองต่อ Server จะหนักกว่า การใช้ Javascript PHP ยังเป็นภาษาเขียนเว็บไซต์ที่ได้รับความนิยมในปัจุบัน แต่คงไม่เหมาะสมสำหรับการทำ Application แบบ Real Time และอีกทั้งแอพพลิเคชั่นนี้ใช้ระบบการป้อนข้อมูล ผ่าน Admin คนเดียว เนื่องจากระบบยังไม่พร้อมที่จะให้ผู้อื่นช่วยแก้ไข เนื่องจาก มี Bug จำนวนมากเช่น

- ต้องทำการอัพเดทด้วย Mozilla Firefox เท่านั้น
- ต้องมีการกด Refresh ซึ่งเจ้าของเท่านั้นที่จะรู้ว่าตรงไหนคือ คือจุดที่มี Bug ซึ่งจริงๆ ในระบบ Blackend ก็บอกไว้ เพียงแต่อาจจะไม่สะดวกต่อการ Edit มากนัก
  การพัฒนาด้วยระบบนี้ทำให้ผู้ใช้ต้อง Refresh หรือ เราตั้งโปรแกรมให้เว็บแอพพลิเคชั่น Refresh ตัวเองขึ้นมา ซึ่งมันเป็นเทคโนโลยีที่อาจจะล้าสมัย เปลืองทรัพยากร และ อาจจะไม่ตอบสนองต่อความต้องการ

## คำแถลงการ

ในฐานะ Web Developer คนหนึ่ง ผมดีใจมากที่มีคนมาโหลดใช้แอพพลิเคชั่นของผมถึง 9 คน ทั้งในไทย และ ในประเทศอาเซียนบางประเทศ ซึ่งมากที่สุดที่ผมเคยทำได้ และแสดงว่ากระแสฟุตบอลไทยยังคงน่าสนใจ ผมก็ต้องอภัยทุกท่านเป็นอย่างยิ่งที่ไม่สามารถพัฒนาเว็บไซต์นี้ต่อไปได้ เนื่องจากไม่มีใครสามารถว่างในเวลา 18.00 - 22.00 ทุกๆวัน เสาร์ อาทิตย์ หรือ วันที่มีการแข่งขัน ดังนั้น ระบบจึงเป็นสิ่งสำคัญที่จะต้องถูกพัฒนาขึ้นใหม่ ด้วยเทคโนโลยีที่ทันสมัยขึ้นเพื่อที่จะเปิดโอกาสให้คนอื่นๆ มาร่วมอัพเดทได้ และ มีระบบที่เป็นแอพพลิเคชั่นจริงๆ ในอนาคต

## สิ่งที่จะทำในอนาคต

- พัฒนาระบบด้วยภาษา JavaScript เป็นหลัก โดยเน้นไปที่ Library [React](https://reactjs.org) และ [React Native](https://facebook.github.io/react-native/)
- เนื่องจากยังไม่มีแอพพลิเคชั่นใดในไทยที่สามารถรวบรวมข้อมูลทุกๆ อย่างของการแข่งขันในแต่ละแมตซ์ได้อย่างละเอียดเหมือนแอพพลิเคชั่น ของ Premier League หรือ FIFA World Cup 2018 ที่ผ่านมา ดังนั้นเราจะมีการดำเนินการแบบนี้ต่อไป โดยอาจจะใช้ระบบของ RSS หรือ ดึงข้อมูลอัพเดทจากเฟสบุ๊ค หรือ ทวิตเตอร์ ของสโมสรต่างๆ มา เพื่อประหยัดการทำงานของผู้ดูแลระบบ
- ทำ Application ที่เหมาะกับ Real Time Process และ การแจ้งเตือน และเบาต่อการใช้งาน

## ขอขอบคุณ

ขอขอบคุณทุกท่านที่มีส่วนสนับสนุน และ ทดลองใช้งาน Beta Application ของเรา ผมรู้สึกเป็นเกียรติเป็นอย่างยิ่ง และขอขอบคุณทุกๆ ท่าน เราจะกลับมาแน่นอน อย่างช้าน่าจะเป็นก่อนเปิดฤดูกาลหน้า ในแบบเต็มรูปแบบ หรือ ถ้าทางบริษัท ไทยลีก จำกัด หรือ ผู้ที่เกี่ยวข้อง เห็นความสำคัญ ก็ทำแอพพลิเคชั่นขึ้นมาเลยครับ แอพพลิเคชั่นนี้ไม่เป็นไร และผมขอเป็นกำลังใจให้กับวงการฟุตบอลไทย และวงการ Coding ของไทยต่อไปนะครับ
